# -*- mode: mandoku-view; -*-
#+TITLE: 蘇詩補註
#+DATE: 2015-08-24 23:53:24.558922
#+PROPERTY: ID KR4d0081
#+PROPERTY: BASEEDITION WYG    
#+PROPERTY: JUAN 卷十四
<pb:KR4d0081_WYG_013-1a>¶
欽定四庫全書¶
　蘇詩補註巻十四　　翰林院編修查慎行撰¶
　古今體詩六十六首(熙寧九年丙/辰在宻州作)¶
　　立春日病中邀安國仍請禹功同來僕雖不能飲¶
　　當請成伯主㑹某當杖策倚几於其間觀諸公醉¶
　　笑以撥滯悶也二首¶
孤燈照影夜漫漫拈得花枝不忍看白髪欹簪羞彩勝¶
黄耆煮粥薦春盤東方烹狗陽初(一本作/和者訛)動南陌爭牛¶
<pb:KR4d0081_WYG_013-1b>¶
臥作團老子從來興不淺向隅誰有滿堂歡¶
　黃耆(大觀本草黄耆俗作茋耆/長也色黄而為補藥之長)¶
齋居臥病禁烟前辜負名花已一年此日使君不强喜¶
早春風物為誰妍青衫公子家千里白髪先生杖百錢¶
曷不相將來問病已敎呼取散花天¶
　　　　慎按禹功即喬太愽成伯即趙郎中皆先生¶
　　　　宻州僚屬也次章有辜負名花巳一年之句¶
　　　　先生於甲寅冬赴宻閲乙卯為一年故知此¶
<pb:KR4d0081_WYG_013-2a>¶
　　　　二詩為丙辰作施氏原本不載新刻載續補¶
　　　　遺下巻今移編此巻首¶
　　答李邦直¶
美人如春風着物物未知覉愁似冰雪見子先流澌子¶
從徐方來吏民舉熙熙扶病出見之驚我一何衰知我¶
乆慵倦起我以新詩詩詞如醇酒盎然熏四支徑飲不¶
覺醉欲和先昏疲西齋有蠻帳風雨夜紛披放懷語不¶
擇撫掌笑脫頤别來今幾何春物巳含姿柳色日夜暗¶
<pb:KR4d0081_WYG_013-2b>¶
子來竟何時徐方雖云樂東山禁游嬉又無狂太守何¶
以解憂思聞子有賢婦華堂詠螽斯曷不倒囊槖賣劍¶
買蛾眉不用敎絲竹唱我新歌詞¶
　李邦直(東都事畧李清臣魏人治平中舉制科以歐/陽修薦擢集賢校理韓絳宣撫陜西奏清臣)¶
　(為屬絳貶清臣通判海州後同知太常禮院為京東/路提刑施氏原註謂公守髙宻時邦直以京東提刑)¶
　(行部至宻即此時矣又按施氏原註云自元祐初革/清庶政至五年人心已定惟熙寜舊黨分布中外多)¶
　(起邪說以摇撼在位吕微仲丞相劉莘老中書尤畏/之欲引用其黨以平怨謂之調停蘇子由為中丞極)¶
　(論其非後三省奏除邦直吏部尚書范祖禹姚靦皆/言不當命未下又除蒲宗孟兵部尚書子由時為右)¶
<pb:KR4d0081_WYG_013-3a>¶
　(丞言於宣仁曰前日除李清臣給諫紛然爭之未定/今又用宗孟葢此二人者昔與土珪蔡確軰並進與)¶
　(今日聖政不合若並用此四人使之進黨類氣勢一/合非獨臣等奈何不得亦恐朝廷難奈何矣事遂巳)¶
　(洎宣仁服藥中書省又以為户部尚書哲宗親政於/元祐之政不能無疑侍御史楊畏無耻嗜進逆探上)¶
　(意即䟽章惇安燾吕惠卿鄧温伯李清臣等各加題/品且宻奏萬言具言神宗所以建立法度之意上皆)¶
　(嘉納邦直未至除中書侍郎首以紹述逄上意且多/激怒之詞温伯和之㑹廷䇿進士邦直撰策題即為)¶
　(邪說以扇惑羣聼子由入奏論之不報李鄧從而媒/孽之遂得罪范忠宣去相位邦直獨專中書亟復青)¶
　(苗免役法除諸路提舉官章子厚入相邦直又與之/異紹述朋黨之說肇於此三人正人幾無噍類北方)¶
　(兵起中原板蕩皆基於此云云觀其所紀與潁濵遺/老傳畧仝有關北宋朝局新刋本刪而不載今偹錄)¶
<pb:KR4d0081_WYG_013-3b>¶
　(之/)賢婦(邦直初娶韓魏公之女繼娶孫/巨源之女注詳後卷感舊詩下)¶
　　　　慎按此詩施氏原本編上巻之末今因詩中¶
　　　　有春物巳含姿之句當是首春作移編於此¶
　　和文與可洋川(一作/州)園池三十首(石刻題云寄題/與可學士洋州)¶
　　(園池三十首從/表弟蘇軾上)¶
　　　湖橋¶
朱欄畵柱照湖明白葛烏紗曵履行橋下龜魚晩無數¶
識君拄杖過橋聲¶
<pb:KR4d0081_WYG_013-4a>¶
　文與可洋州(文湖州墓志熙寜中知陵州旣復舊秩/歴度支司封員外郎徙知洋州家宜父)¶
　(所編石室先生年譜先生赴洋州在熙寧八年秋冬/之交至丁巳秋任滿還京水經注漢水又東㑹洋水)¶
　(導源巴山東北流逕平陽城漢中記曰本西鄉縣治/也魏廢帝於此立洋州元和郡縣志後漢南鄉縣為)¶
　(蜀重鎮晋改西鄉西至興元府一百二十里九域志/洋州洋川郡屬利州路寰宇記屬山南道宋為武定)¶
　(軍節度名勝志/今漢中府洋縣)¶
　　附文與可原作¶
　　飛橋架横湖偃若長虹臥自問一日中往來凡幾¶
　　過¶
<pb:KR4d0081_WYG_013-4b>¶
　　附子由和¶
　　湖南堂宇深湖北林亭逺不作過湖橋兩䖏那相¶
　　見¶
　　　横湖¶
貪看翠葢擁紅粧不覺湖邊一夜霜卷却天機雲錦段¶
從教匹練寫秋光¶
　横湖(名勝志横湖在洋縣城西/逺望若匹練之横故名)¶
　　附文與可原作¶
<pb:KR4d0081_WYG_013-5a>¶
　　長湖直東西漾漾承守寢一望見荷花天機織雲¶
　　錦¶
　　附子由和¶
　　湖裏種荷花湖邊種楊柳何䖏渡橋人問是人間¶
　　否¶
　　　書軒¶
雨昏石硯寒雲色風動牙籖落(石刻/作亂)葉聲庭下巳生書¶
帶草使君疑是鄭康成¶
<pb:KR4d0081_WYG_013-5b>¶
　　附與可原作¶
　　清泉繞庭除綠篠映軒檻坐此何所為惟宜弄鉛¶
　　槧¶
　　附子由和¶
　　緑竹覆清渠塵心日日踈使君餘癖在苦要讀文¶
　　書¶
　　　冰池¶
不嫌冰雪繞池看誰似詩人巧耐寒記取羲之洗硯䖏¶
<pb:KR4d0081_WYG_013-6a>¶
碧琉璃下黑蛟蟠¶
　　附與可原作¶
　　日暮池已氷翩翩下鳬鶩不怕池中寒便於冰上¶
　　宿¶
　　附子由和¶
　　水深冰亦厚滉蕩鋪寒玉好在水中魚何愁池上¶
　　鶩¶
　　　竹塢¶
<pb:KR4d0081_WYG_013-6b>¶
晚節先生道轉孤嵗寒惟有竹相娛麤才杜牧真堪笑¶
喚作軍中十萬夫¶
　　附與可原作¶
　　文石間蒼苔相引入深塢莫憾青琅玕無時露如¶
　　雨¶
　　附子由和¶
　　空陂放脩竹肅肅復㝠𡨕莫除塢外筍從此入園¶
　　生¶
<pb:KR4d0081_WYG_013-7a>¶
　　　荻浦¶
雨折霜乾不耐秋白花黄葉使人愁月明小艇湖邊宿¶
便是江南鸚鵡洲¶
　鸚鵡洲(太平寰宇記鸚鵡洲在大江中江夏縣西南/二里中流與漢陽分界後漢書云黄祖為漢)¶
　(陽太守時長子大㑹賓客有/獻鸚鵡於此洲者故以為名)¶
　　附與可原作¶
　　枯荻饒霜風暮影寒索索無限有微禽捉之宿如¶
　　客¶
<pb:KR4d0081_WYG_013-7b>¶
　　附子由和¶
　　離披寒露下蕭索微風觸摧折有餘青縱横未須¶
　　束¶
　　　蓼嶼¶
秋歸南浦蟪蛄鳴霜落横湖沙水清臥雨幽花無限思¶
抱叢寒蜨不勝情¶
　　附與可原作¶
　　孤嶼紅蓼深清波照寒影時有雙鷺鶿飛來作佳¶
<pb:KR4d0081_WYG_013-8a>¶
　　景¶
　　附子由和¶
　　風髙蓮欲衰霜重蓼初發㑹使此池中秋芳未嘗¶
　　歇¶
　　　望雲樓¶
陰晴朝暮幾囘新已向虛空付(石刻/作寄)此身出本無心歸¶
亦好白雲還是望雲人¶
　　附與可原作¶
<pb:KR4d0081_WYG_013-8b>¶
　　巴山樓之東秦嶺樓之北樓上巻簾時滿樓雲一¶
　　色¶
　　附子由和¶
　　雲生如湧泉雲散如翻水百變一凴闌悠悠定誰¶
　　使¶
　　　天漢臺¶
漾水東流舊見經銀潢(石刻/作河)左界上通靈此臺試向天¶
文覓閣道中間第幾星¶
<pb:KR4d0081_WYG_013-9a>¶
　漾水(尚書嶓冡導漾東流為漢/孔穎逹疏泉始出山為漾)銀潢(雞跖集許洞謂/銀河為銀灣李)¶
　(賀謂為銀浦/一曰銀潢)¶
　　附與可原作¶
　　北㟁亭館衆最先登此臺臺髙望羣峰萬里雲崔¶
　　嵬¶
　　附子由和¶
　　臺髙天漢近匹練挂林端秋深霜露重誰見落西¶
　　山¶
<pb:KR4d0081_WYG_013-9b>¶
　　　待月臺¶
月與髙人本有期挂簷低户映蛾眉只從昨夜十分滿¶
漸覺冰輪出海遲¶
　　附與可原作¶
　　城端築層臺木杪轉深路常此候明月上到天心¶
　　去¶
　　附子由和¶
　　夜色何蒼蒼月明久未上不上倚城臺無奈東西¶
<pb:KR4d0081_WYG_013-10a>¶
　　障¶
　　　二樂榭¶
此間真趣豈容談二樂并君巳是三仁智更煩訶妄見¶
坐令魯叟作瞿曇(公自注來詩云/二見因妄生)¶
　　附與可原作¶
　　㬊山孰云靜漢水亦非動二見因妄生仁智何常¶
　　用¶
　　附子由和¶
<pb:KR4d0081_WYG_013-10b>¶
　　動靜惟所適仁智亦偶然誰見二物外猶有天地¶
　　全¶
　　　灙泉亭¶
聞道池亭勝兩川應須爛醉答雲烟勸君多㨂長腰米¶
消破亭中萬斛泉¶
　灙泉(按寰宇記洋州有儻谷水亦/名駱谷水儻與灙未詳孰是)¶
　　附與可原作¶
　　逕源分灙水滚滚出亭下横湖能許深日夜見傾¶
<pb:KR4d0081_WYG_013-11a>¶
　　瀉¶
　　附子由和¶
　　泉來草木滋泉去池塘滿委曲到堦除清泠備晨¶
　　盥¶
　　　吏隠亭¶
縱横憂患滿人間頗怪先生日日閒昨夜清風眠北牖¶
朝來爽氣在西山¶
　　附與可原作¶
<pb:KR4d0081_WYG_013-11b>¶
　　竹籬如雞栖茅屋類蝸殻靜几黙如禪往來人不¶
　　覺¶
　　附子由和¶
　　隱居亦非難欲少求易遂有意未成歸聊就茅檐¶
　　試¶
　　　霜筠亭¶
解籜新篁不自持嬋娟巳有嵗寒姿要看凜凛霜前意¶
須待秋風(石刋/作深)粉落時¶
<pb:KR4d0081_WYG_013-12a>¶
　嬋娟(文選嘯賦䕃/修竹之嬋娟)¶
　　附與可原作¶
　　危亭入水深正在脩篁裏坐久寒偪人暫來須索¶
　　起¶
　　附子由和¶
　　林髙日氣薄竹色凈如水寂歴斷人聲時有鳴禽¶
　　起¶
　　　無言亭¶
<pb:KR4d0081_WYG_013-12b>¶
殷勤稽首(石刋作/致問)維摩詰敢問如何是法門(石刻敢問/作不二)¶
彈指未終千偈了向人還道本無言¶
　殷勤(維摩經問疾品世/尊殷勤致問無量)法門(維摩經何菩薩入不二/法門各隨所樂說之)¶
　無言(維摩經文殊問維摩詰仁者當說何等是/菩薩入不二法門時維摩詰黙然無言)¶
　　附與可原作¶
　　誰此設孏牀頗稱我衰惰公事凡少休須來嘿然¶
　　坐¶
　　附子由和¶
<pb:KR4d0081_WYG_013-13a>¶
　　䖏世欲無言事至或未可惟有此亭空宴坐聊從¶
　　我¶
　　　露香亭¶
亭下佳人錦繡衣滿身瓔珞綴明璣晚香消歇無尋䖏¶
花巳飄零露巳晞¶
　　附與可原作¶
　　宿露濛曉花妸娜清香發隨風入懷袖累日不消¶
　　歇¶
<pb:KR4d0081_WYG_013-13b>¶
　　附子由和¶
　　重露覆千花繁香凝畦圃不忍日將晞散入微風¶
　　去¶
　　　涵虛亭¶
水軒花榭兩爭妍秋月春花(石刻/作風)各自偏惟有此亭無¶
一物坐觀萬景得天全¶
　　附與可原作¶
　　石磴抱城囘入竹見虛檻前望佳景多倚笻聊此¶
<pb:KR4d0081_WYG_013-14a>¶
　　暫¶
　　附子由和¶
　　虗亭面踈篁窈窈衆景聚更與坐中人行尋望來¶
　　䖏¶
　　　谿光亭¶
决去湖波尚有情却隨初日動簷楹溪光自古無人畵¶
凴仗新詩與寫成¶
　　附與可原作¶
<pb:KR4d0081_WYG_013-14b>¶
　　横湖决餘波㶁㶁寫寒溜日景上髙林清光動窓¶
　　牖¶
　　附子由和¶
　　溪亭新雨餘秋色明滉漾鳥度夕陽中魚行白石¶
　　上¶
　　過溪亭¶
身輕步穩去忘歸四柱亭前野彴微忽悟過溪還一笑¶
水禽驚落翠毛衣¶
<pb:KR4d0081_WYG_013-15a>¶
　　附與可原作¶
　　小彴過清溪有亭纔四柱地僻少人行翩翩下鷗¶
　　鷺¶
　　附子由和¶
　　溪淺復通橋過者猶恨嬾賴有沙上鷗常為獨游¶
　　伴¶
　　　披錦亭¶
烟紅露緑曉風香燕舞鶯啼春日長誰道使君貧且老¶
<pb:KR4d0081_WYG_013-15b>¶
繡屏錦帳咽笙簧¶
　　附與可原作¶
　　紫紅層若雲宻葉叠如浪青帝下尋春滿園開歩¶
　　障¶
　　附子由和¶
　　春晩百花齊綿綿巧如織細雨洗還明輕風巻無¶
　　跡¶
　　　楔亭¶
<pb:KR4d0081_WYG_013-16a>¶
曲池流水細鱗鱗髙㑹傳觴似洛濱紅粉翠蛾應不要¶
畵船來往勝於(石刻作/不須)人¶
　　附與可原作¶
　　懸流效曲水上已娛嘉賓飲罷巳陳迹那復山隂¶
　　人¶
　　附子由和¶
　　觴流無定䖏客醉醒還酌毋令仲御歌空使人驚¶
　　愕¶
<pb:KR4d0081_WYG_013-16b>¶
　　　菡蓞亭(丹淵集/作軒)¶
日日移牀趁下風清香不斷思何窮若為化作龜千嵗¶
巢向田田亂葉中¶
　　附與可原作¶
　　朝陽媚秋漪菡蓞隔深竹誰開翠錦幛無限㸃銀¶
　　燭¶
　　附子由和¶
　　開花濁水中抱性一何潔朱檻月明時清香為誰¶
<pb:KR4d0081_WYG_013-17a>¶
　　發¶
　　　荼䕷洞¶
長憶故山(一本作半/雨半晴)寒食夜野荼䕷發暗香來分無素¶
手簪羅髻且折霜蕤浸玉醅¶
　　附與可原作¶
　　長條綴繁英擁架若深洞是䖏欲清香凴風為特¶
　　(一作/持)送¶
　　附子由和¶
<pb:KR4d0081_WYG_013-17b>¶
　　猗猗翠蔓長藹藹繁香足綺席堕殘英芳樽漬餘¶
　　馥¶
　　　篔簹谷¶
漢川脩竹賤如蓬斤斧何曾赦籜龍料得清貧饞太守¶
渭川(石刻/作濱)千畝在胸中¶
　篔簹谷(名勝志在洋州/城西北五里)¶
　　附與可原作¶
　　千輿翠羽葢萬錡緑沉槍定有葛陂種不知何䖏¶
<pb:KR4d0081_WYG_013-18a>¶
　　藏¶
　　附子由和¶
　　誰言使君貧巳用谷量竹盈谷萬萬竿何曾一竿¶
　　曲¶
　　　寒蘆港¶
溶溶晴港漾春暉蘆筍生時柳絮飛還有江南風物否¶
桃花流水鮆魚肥¶
　鮆魚(梅堯臣過淮詩/日暖鮆魚繁)¶
<pb:KR4d0081_WYG_013-18b>¶
　　附與可原作¶
　　落月照冰臺曉氣何太爽兩㟁雪烟昏鳬鷗出深¶
　　港¶
　　附子由和¶
　　蘆深可藏人下有扁舟泊正似洞庭風日暮孤帆¶
　　落¶
　　　野人廬¶
少年辛苦事犂鋤剛厭青山遶故居老覺華堂無意味¶
<pb:KR4d0081_WYG_013-19a>¶
却須時到野人廬¶
　　附與可原作¶
　　蕭條野人廬籬巷雜蓬葦每一過衡門歸心為之¶
　　起¶
　　附子由和¶
　　野人三四家桑麻足生意試與叩柴荆言詞應有¶
　　味¶
　　　此君菴(一本/作亭)¶
<pb:KR4d0081_WYG_013-19b>¶
寄語菴前抱節君與君到䖏合相親寫真雖是文夫子¶
我亦真堂作記人¶
　真堂作記(先生題與可墨竹詩有老可能為竹寫真/之句與可有墨君堂先生曾為作記故云)¶
　　附與可原作¶
　　叢筠裹團橺凈影碧如水誰識愛君心過橋先到¶
　　此¶
　　附子由和¶
　　風梢繞簷匝露幹當忩凈遙知素壁上醉墨森相¶
<pb:KR4d0081_WYG_013-20a>¶
　　映¶
　　　香(一作/金)橙徑¶
金橙縱復里人知不覺(石刻/作得)鱸魚價自低須是松江烟雨¶
裏小船燒薤擣香虀¶
　　附與可原作¶
　　金橙實佳果不為土人重上苑聞未多誰能為移¶
　　種¶
　　附子由和¶
<pb:KR4d0081_WYG_013-20b>¶
　　葉如石楠堅實比霜柑大穿徑得新苞令公憶鱸¶
　　膾¶
　　　南園¶
不種夭桃與緑楊使君應欲候農桑春畦(一作/桑疇)雨過羅¶
紈膩夏壠(一本作/麥壠)風來餅餌香¶
　(冷齋夜話荆公詩繰成白雪桑重緑割盡黄雲稻正/青東坡詩春畦雨過羅紈膩夏壠風來餅餌香如華)¶
　(嚴經舉果知因譬如蓮花方其吐花而/果具蕊中造語之工至此盡古今之變)¶
　　附與可原作¶
<pb:KR4d0081_WYG_013-21a>¶
　　農桑乘曉日凌亂如碧油紫椹熟未熟但聞黄栗¶
　　留¶
　　附子由和¶
　　官是勸農官種桑亦其所安得陌上人隔葉扳條¶
　　語¶
　　　北園¶
漢水巴山樂有餘一麾從此首歸塗北園草木凴君問¶
許我他年作主無¶
<pb:KR4d0081_WYG_013-21b>¶
　漢水巴山(名勝志漢中府洋縣東連襄漢南蔽巴蜀/又云漢山在漢中府西南二十里北距漢)¶
　(水南接/巴山)¶
　　附與可原作¶
　　春風有多少盡入使君家當與郡人樂滿園桃李¶
　　花¶
　　附子由和¶
　　使君美且仁徧地種桃李豈獨放春花行看食秋¶
　　子¶
<pb:KR4d0081_WYG_013-22a>¶
　　寄題刁景純藏春塢¶
白首歸來種萬松待看千尺舞霜風年抛造物陶甄外¶
春在先生杖履中楊柳長齊低户暗櫻桃爛熟滴堦紅¶
何時却與徐元直共訪襄陽龎徳公¶
　刁景純藏春塢(注詳十/一巻)¶
　　玉盤盂二首(並引/)¶
　東武舊俗每嵗四月大㑹於南襌資福兩寺以芍藥¶
　供佛而今嵗最盛凡七千餘朶皆重跗累蕚繁麗豐¶
<pb:KR4d0081_WYG_013-22b>¶
　碩中有白花正圓如覆盂其下十餘葉稍大承之如¶
　盤姿格絶異獨出於七千朶之上云得之於城北蘇¶
　氏園中周宰相莒公之别業也而其名甚俚乃為易¶
　之¶
雜花狼籍占春餘芍藥開時掃地無兩寺粧成寳瓔珞¶
一枝爭看玉盤盂佳名㑹作新翻曲絶品難尋舊畵圖¶
從此定知年糓熟姑山親見雪肌膚¶
　蘇莒公(名禹/珪)寳瓔珞(法華經有七寳塔随地湧出無/數幢旛以為嚴餙垂寳瓔珞寳)¶
<pb:KR4d0081_WYG_013-23a>¶
　(鈴萬億而/懸其上)¶
花不能言意可知令君痛飲更無疑但持白酒勸佳(一/作)¶
(嘉/)客直待瓊舟覆玉彜負郭相君初擇地看羊屬國首¶
吟詩吾家豈與花相厚更問殘芳有幾枝¶
　(姑溪題䟦云東坡守東武得異花於芍藥品中既名/之又賦詩二首以志其事崇寧四年冬至後七日陽)¶
　(翟人傅君仲訓偶出花圖相示東坡小楷二詩於其/下葢當日本也因次其韻云今檢姑溪集中次韻詩)¶
　(巳/缺)¶
　　附子由次韻二首¶
<pb:KR4d0081_WYG_013-23b>¶
　　千葉團團一尺餘揚州絶品舊應無賞傳莒國遷¶
　　鐘簴移憶胡僧置缽盂叢底流連傾鑿落缾中捧¶
　　擁照浮圖(欒城集/作屠訛)强將綘蠟封紅蕚憔悴無言損¶
　　玉膚¶
　　故相林亭父老知出羣草木尚何疑無多産業殘¶
　　花藥幾許功名舊鼎彜豐艷不知人世别佳名新¶
　　換使君詩明年㑹看花尤好剝盡浮苞養一枝¶
　　次和潞公超然臺¶
<pb:KR4d0081_WYG_013-24a>¶
我公厭富貴常苦勲業尋相期赤松子永望白雲岑清¶
風出談笑萬竅為號吟吟成超然詩洗我蓬之心嗟我¶
本何人麋鹿强冠襟身微空志大交淺屢言深囑公如¶
得謝呼我幸寄音但恐酒錢盡煩公揮槖金¶
　潞公(東都事畧文彦博字寛夫汾州介休人嘉祐中/以河陽三城節度使同平章事封潞國公宋史)¶
　(本傳位將相五十餘年徧歴公孤兩以太師致/仕元豐中居洛陽與富弼等十一人為耆英㑹)超然¶
　臺(子由超然臺賦序畧云子瞻守髙宻因其城上之/廢臺而增葺之以告轍曰將何以名之轍曰天下)¶
　(之士奔走於是非之塲浮沉於榮辱之海囂然盡力/而忘返亦莫自知也而逹者哀之非以其超然不累)¶
<pb:KR4d0081_WYG_013-24b>¶
　(於物耶老子曰雖有榮觀燕䖏超然/試以超然名之可乎乃為之賦云云)¶
　　附文寛夫原韻¶
　　莒侯之燕䖏層臺踰十尋俛鎮千乘國前瞻九仙¶
　　岑勿作西州意姑為東武吟名教有靜樂紛華無¶
　　動心凴髙肆逺目懷古散冲襟琴觴興不淺風月¶
　　情更深民被襦袴惠境絶枹鼓音欲識超然意鴒¶
　　原賦擲金¶
　　聞喬太博換左藏知欽州以詩招飮¶
<pb:KR4d0081_WYG_013-25a>¶
今年果起故將軍幽夢清詩信有神馬革裹屍真細事¶
虎頭食肉更何人陣雲冷壓黃茅瘴羽扇斜揮白葛巾¶
痛飮從今有幾日西軒月色夜來新¶
　換左藏(左藏武職也宋史職官志有西京左藏/庫使葢喬禹功以文階而改武職也)欽州¶
　(元和郡縣志漢平南越置合浦郡欽州即合浦縣城/梁置安州開皇十八年改欽州取欽江為名東至廣)¶
　(州三/百里)¶
　　喬將行烹鵝鹿出刀劔以飮客以詩戲之¶
破匣哀鳴出素虯倦看鶂鶂聽呦呦明朝只恐兼烹鶴¶
<pb:KR4d0081_WYG_013-25b>¶
此去還須却佩牛便可先呼報恩子不妨仍帶醉鄕侯¶
他年萬騎歸應好奈有移文在故丘¶
　　奉和成伯兼戲禹功¶
金錢石竹道傍秋翠黛紅裙馬上謳無限小兒齊拍手¶
山公又作習池遊¶
　　　　慎按此詩施氏原本不載今從續補下卷改¶
　　　　編¶
　　寄黎眉州¶
<pb:KR4d0081_WYG_013-26a>¶
膠西髙䖏望西川應在孤雲落照邊瓦屋寒堆春後雪¶
峨眉翠掃雨餘天治經方笑春秋學好士今無六一賢¶
(公自注君以春秋受知歐陽/文忠公公自號六一居士)且待淵明賦歸去共將詩¶
酒趁流年¶
　黎眉州(宋史黎錞渠江人英宗以蜀士問歐陽脩對/曰文行蘇洵經術黎錞本集眉山逺景樓記)¶
　(略云太守黎希聲先君子之友也/既滿將代衆不忍其去相率㽞之)西川(元和郡縣志/眉州屬劍南)¶
　(道西川節度使所轄漢犍為郡陽武縣之南境梁於/此立青州後魏改眉州武徳元年改為嘉州二年於)¶
　(通義縣别/置眉州)瓦屋(太平寰宇記雅州榮經縣榮水在城/東經水在城南一出瓦屋山一出改)¶
<pb:KR4d0081_WYG_013-26b>¶
　(丁河名勝志瓦屋山在縣東北二十里形如瓦屋/上有念佛鳥娑羅花其巖朝現辟支午現普賢)峨¶
　眉(任豫益州記峨眉山在南安縣界兩山相對狀如/峨眉張華博物志以為牙門山名山記峨眉山周)¶
　(匝千里石龕一百十二大洞十二小洞二十八元和/郡縣志峨眉大山在嘉州峨眉縣西七里中峨眉在)¶
　(縣東二十里蜀都賦/云抗峨眉於重阻)春秋學(張端義貴耳録王荆公/斥詞賦尊經獨以春秋)¶
　(非聖經不試所以元祐諸臣多作春秋傳解則其議/論素不同矣晁公武讀書志云春秋經解黎錞撰錞)¶
　(蜀人歐陽公之客名其書為經解/者以經解經也後又為統論附焉)¶
　　附子由次韻¶
　　眼看狂瀾倒百川孤根漂蕩水無邊思家松菊荒¶
<pb:KR4d0081_WYG_013-27a>¶
　　三徑囘首謳歌沸二天簿領沉迷催我老春秋廢¶
　　格累公賢鄰居屈指今誰在一念傷心十五年¶
　　和趙郎中捕蝗見寄¶
麥穗人許長榖苗牛可没天公獨何意忍使蝗蟲發驅¶
攘著令典農事安可忽我僕既胼胝我馬亦欵矻飛騰¶
漸云少筋力亦已竭苟無百篇詩何以醒睡兀初如䟽¶
畎澮漸若決澥渤往來供十吏腕脫不容歇平生輕妄¶
庸熟視笑魏勃愛君有逸氣詩壇專斬伐民病何時休¶
<pb:KR4d0081_WYG_013-27b>¶
吏職不可越慎毋及世事向空書咄咄¶
　　登常山絶頂廣麗亭¶
西望穆陵關東望瑯琊臺南望九仙山北望空飛埃相¶
將呌虞舜遂欲歸蓬萊嗟我二三子狂飲亦荒哉紅裙¶
欲仙去長笛有餘哀清歌入雲霄妙舞纎腰囘自從有¶
此山白石封蒼苔何嘗有此樂將去復徘徊人生如朝¶
露白髪日夜催棄置當何言萬刼終飛灰¶
　穆陵關(元和郡縣志穆陵山在沂水縣北一百九十/里名勝志大峴山在臨朐縣東北上有穆陵)¶
<pb:KR4d0081_WYG_013-28a>¶
　(關/)瑯琊臺(史記始皇二十八年南登瑯琊留三月徙/黥首三萬户瑯琊臺下立石刻頌功德輿)¶
　(地廣記越王勾踐欲伯中國徙都於此起觀臺周七/里元和郡縣志瑯琊山在諸城縣東南一百四十里)¶
　(始皇作層臺於上謂之瑯琊臺周廻二十里太平寰/宇記臺基三層每一層髙三丈上有碑六百字可識)¶
　(李斯書餘/多剝落)九仙山(名勝志盧山在諸城縣西南四十五里/又二十五里為九仙山髙聳摩空常)¶
　(有仙人居之峰巒十有一盤石十有八本集有九仙/今巳壓京東自注云九仙在東武竒秀不減雁蕩今)¶
　(詩中所云南望九仙山即此與穆陵瑯琊俱在宻州/數百里内施氏補註云在錢唐臨安或云在宻州諸)¶
　(城縣慎按臨安亦有九仙山與宻州/之山名偶同詩中所用兩引者訛)¶
　　薄薄酒二首(並引/)¶
<pb:KR4d0081_WYG_013-28b>¶
　膠西先生趙明叔家貧好飲不擇酒而醉常云薄薄¶
　酒勝茶湯醜醜婦勝空房其言雖俚而近乎逹故推¶
　而廣之以補東州之樂府既又以為未也復自和一¶
　篇聊以發覽者之一噱云爾¶
薄薄酒勝茶湯麤麤布勝無裳醜妻惡妾勝空房五更¶
待漏鞾滿霜不如三伏日髙睡足北窗凉珠襦玉柙萬¶
人相送歸北邙不如懸鶉百結獨坐負朝陽生前富貴¶
死後文章百年瞬息萬世忙夷齊盗跖俱亾羊不如眼¶
<pb:KR4d0081_WYG_013-29a>¶
前一醉是非憂樂兩都忘¶
　趙明叔(名杲卿宻州鄉貢進士有行/義見本集書劉庭式事後)醜妻(苕溪漁隠/叢話引古)¶
　(樂府云昔有行道人陌上見三叟年各百餘嵗相與/鋤禾莠中叟前致詞室内嫗粗醜東坡先生詩意用)¶
　(此/)¶
薄薄酒飲兩鍾麤麤布着兩重美惡雖異醉暖同醜妻¶
惡妾壽乃公隱居求志義之從本不計較東華塵土北¶
窗風百年雖長要有終富死未必輸生窮但恐珠玊留¶
君容千載不朽遭樊崇文章自足欺盲聾誰使一朝富¶
<pb:KR4d0081_WYG_013-29b>¶
貴面發紅逹人自逹酒何功世間是非憂樂本來空¶
　　附黄魯直和二首(山谷集題云蘇宻州為趙明叔/作薄薄酒二章憤世嫉邪其言)¶
　　(甚髙以予觀趙君之言近乎知足不辱有/馬少游之餘風故代作二章以終其意)¶
　　薄酒可與忘憂醜婦可與白頭徐行不必駟馬稱¶
　　身不必狐裘無禍不必受福甘餐不必食肉富貴¶
　　於我如浮雲小者譴訶大戮辱一身畏首兼畏尾¶
　　門多賓客少僮僕美物必甚惡厚味生五兵匹夫¶
　　懷璧死百鬼瞰髙明醜婦千秋萬嵗同室萬金良¶
<pb:KR4d0081_WYG_013-30a>¶
　　藥不如無疾薄酒一談一笑勝茶萬里封侯不如¶
　　還家¶
　　薄酒終勝飲茶醜婦不是無家醇醪養牛等刀鋸¶
　　深山大澤生龍蛇秦時東陵千户食何如青門五¶
　　色𤓰傳呼鼓吹擁部曲何如春雨一池蛙性剛太¶
　　傅促和藥何如羊裘釣烟沙綺席象狀雕玉枕重¶
　　門夜鼓不停撾何如一身無四壁滿船明月臥蘆¶
　　花吾聞食人之禄可隨以鞭撲之戮乘人之車可¶
<pb:KR4d0081_WYG_013-30b>¶
　　加以鈇鉞之誅不如薄酒醉眼牛背上醜婦自能¶
　　搔背癢¶
　　附李端叔和二首¶
　　薄薄酒勝茶湯刳麝臍為有香斷尾山雞避文章¶
　　直材先伐甘井竭誰將列鼎移黄粱揚雄草𤣥反¶
　　嘲白麯糵寜非丹井食却念牛衣兒女心王郎漫¶
　　致囘天力五湖歸去弄烟月仗劒成名空玉雪飲¶
　　薄酒醉後紛紛亦何有¶
<pb:KR4d0081_WYG_013-31a>¶
　　莫厭薄酒薄莫惡醜婦醜君不見王尋百萬驅虎¶
　　豹千兵蕩掃同拉朽又不見髙堂笙歌午夜飲明¶
　　日哭聲喧正寢莫厭薄酒薄到頭一醉亦足樂莫¶
　　惡醜婦醜擕子弄孫同白首髙飛逺走固亦樂莫¶
　　救眼前忘肘後¶
　　(慎按姑溪集杜孝鍚眺/堯民俱有和詩今不傳)¶
　　同年王中甫挽詞¶
先帝親收十五人(公自注仁宗朝賢良十五人今惟富/鄭公張宜徽錢純老及予與舍弟在)¶
<pb:KR4d0081_WYG_013-31b>¶
(耳/)四方爭看擊鵬鵾如君事業真堪用顧我衰遲不足¶
論出䖏升沉十年後死生契濶幾人存他時京口尋遺¶
跡宿草猶應有淚㾗¶
　十五人(王應麟云仁宗朝制科十五人天聖中何詠/富弼景祐中蘇紳吳育張方平田况慶歴中)¶
　(錢明逸錢彦逺皇祐中吳奎嘉祐中夏噩陳舜俞錢/藻蘇軾蘇轍王介甫東坡詩云先帝親収十五人註)¶
　(者多訛○按王氏註無錢明逸錢彦逺吳育夏噩陳/舜俞五人姓名别以余靖林億魯宗道尹洙錢易足)¶
　(十五人之數向來俱承其/譌今從困學紀聞為辨正)¶
　　附王介甫作¶
<pb:KR4d0081_WYG_013-32a>¶
　　同學金陵最少年奏書曾用牘三千盛名非復居¶
　　人後壯嵗如何棄我先種橘園林無舊業采蘋洲¶
　　渚有新篇蒜山東路春風緑埋没誰知太守阡¶
　　奉和成伯大雨中㑹客解嘲¶
樂事難并真實語坐排用意多乖誤興來取次或成歡¶
瓦鈎却勝黄金注我生禍患久不擇肯為一時風雨阻¶
天公變化豈有常明月行看照歸路¶
　真實語(李商隠詩若信貝多真/實語三生同聽一樓鐘)¶
<pb:KR4d0081_WYG_013-32b>¶
　　　　慎按此詩施氏原本不載新刻載續補上巻¶
　　　　以題考之當是在宻州作今移編於此¶
　　七月五日二首¶
避謗詩尋醫畏病酒入務蕭條北窗下長日誰與度今¶
年苦炎熱草木困薰煮况我早衰人幽居氣如縷秋來¶
有佳興秫稻已含露還復此微吟往和糟牀注¶
　入務(白居易詩將吏隨/衙㪚文書入務稀)¶
　(趙與虤娛老堂詩話詩有以法家史文語為對者如/東坡云避謗詩尋醫畏病酒入務先子亦有云架閣)¶
<pb:KR4d0081_WYG_013-33a>¶
　(酒無債編/修詩未工)¶
何處覓新秋蕭然北臺上秋來未云幾風日巳清亮雲¶
間聳孤翠林表浮逺漲新棗漸堪剥晩𤓰猶可餉西風¶
送落日萬竅含悽愴念當急行樂白髪不汝放(悽愴二/字石刻)¶
(本一作/悽悵)¶
　　趙郎中見和戲復答之¶
趙子吟詩如潑水一揮三百八十字奈何效我欲尋醫¶
恰似西施藏白地趙子飲酒如淋灰一年十萬八千杯¶
<pb:KR4d0081_WYG_013-33b>¶
若不令君早入務飲竭東海生黄埃我衰臨政多繆錯¶
羡君精采如秋鶚頗衰老子今日飲為君坐嘯主畫諾¶
　藏白地(白居易簡簡吟十三行坐/事調品不肯低頭白地藏)¶
　　次韻周邠寄雁蕩山圖二首¶
指㸃先凴采藥翁丹青化出大槐宫眼明小閣浮烟翠¶
齒冷新詩嚼雪風二華行看雄陜右九仙今已壓京東¶
(公自注將赴河中宻邇太華九仙/在東武竒秀真不减於雁蕩也)此生的有尋山分巳¶
覺温台落手中¶
<pb:KR4d0081_WYG_013-34a>¶
　周邠(按先生倅杭時周邠為錢塘令/施氏原注以為錢塘人者訛)雁蕩山(沈括筆/談雁蕩)¶
　(山天下竒秀諾矩羅尊者所居前世人所不見祥符/中修造玉清昭應宫伐山取材此境始露名勝志雁)¶
　(蕩山在樂清平陽二縣界北雁蕩在樂清東南雁蕩/在平陽西各去縣一百里頂上有湖方十餘里水常)¶
　(不涸雁之春/歸者宿此)寄山圖(先生在宻州與周開祖尺牘云/脱湖北之行而得樂清正如舍)¶
　(魚而取熊掌也又云寄示山圖欲求善/本而不可得者新詩清絶輙和二首)二華(山海經/太華之)¶
　(山削成而四方髙五千仞廣十里逺而望之若華狀/故名華山太華之西八十里有少華山名山記云少)¶
　(華山在華州/東南十五里)温台(太平寰宇記上元二年分括州置/温州以温嶠嶺為名北至台州五)¶
　(百里台州即囘浦縣地三國吳少帝置臨海/郡唐武徳五年改台州北至越州五百里)¶
<pb:KR4d0081_WYG_013-34b>¶
　(慎按年譜熙寧十年公在宻州就差知河中/府已而改徐州故本注有將赴河中之語)¶
西湖三載與君同馬入塵埃鶴入籠東海獨來看出日¶
石橋先去踏長虹遥知别後添華髪時向尊前說病翁¶
所恨蜀山君未見他年擕手醉郫筒¶
　石橋(天台記石橋長七丈北濶二尺南濶七尺龍形/龜背苔莓甚滑孫綽天台賦踐苔莓之滑石是)¶
　(也○按開祖時移知/温州樂清縣故云然)¶
　　和魯人孔周翰題詩二首(幷引/)¶
　孔周翰嘗為仙源令中秋夜以事留於東武官舍中¶
<pb:KR4d0081_WYG_013-35a>¶
　時陳君宗古任君建中皆在郡其後十七年中秋周¶
　翰持節過郡而二君巳亾感時懷舊留詩於壁又其¶
　後五年中秋軾與客飲於超然臺上聞周翰乞此郡¶
　客有誦其詩者乃次其韻二篇以為他日一笑(此題/全文)¶
　(載蒲積中嵗時襍咏全集/中諸刻本俱無今補録)¶
壞壁題詩已五年故人風物兩依然定知來嵗中秋月¶
又照先生枕麴眠¶
　孔周翰(名宗翰注詳本巻荅孔郎/中荆林馬上見寄詩下)¶
<pb:KR4d0081_WYG_013-35b>¶
更邀明月說明年記取孤吟孟浩然此去宦遊如傳舍¶
揀枝驚鵲幾時眠¶
　　　　慎按此詩施氏原本不載新刻載續補下巻¶
　　　　今移編¶
　　附孔宗翰原作¶
　　屈指從來十七年交親零落一潸然嬋娟再見中¶
　　秋月依舊清輝照客眠¶
　　送碧香酒與趙明叔敎授¶
<pb:KR4d0081_WYG_013-36a>¶
聞君有婦賢且廉勸君慎勿為楚相不羡紫駝分御食¶
自遣赤脚沽村釀嗟君老狂不知愧更吟醜婦惡嘲謗¶
諸生聞語定失笑冬暖號寒臥無帳碧香近出帝子家¶
鵝兒破殻酥流盎不學劉伶獨自飲一壺往助齊眉餉¶
　吟醜婦(見本集薄/薄酒序中)¶
　　趙既見和復次韻答之¶
長安小吏天所放日夜歌呼和丞相豈知後世有阿瞞¶
(公自注曹公/自言參之後)北海尊前捉私釀先生未出禁酒國詩語¶
<pb:KR4d0081_WYG_013-36b>¶
孤髙常近謗幾囘無酒欲沽君却畏有司書簿帳(公自/注近)¶
(制公使酒過/數法甚重)酸寒可笑分一斗日飲無何足袁盎更將¶
險語壓衰翁只恐自是臺無餉¶
　禁酒國(魏畧太祖時禁酒而人竊飲之故難言酒以/濁酒為賢人清酒為聖人盧仝詩何時得出)¶
　(禁酒/國)¶
　　趙郎中往莒縣逾月而歸復以一壺遺之仍用前¶
　　韻¶
東隣主人游不歸悲歌夜夜聞舂相門前人閙馬嘶急¶
<pb:KR4d0081_WYG_013-37a>¶
一家喜氣如春釀王事何曾怨獨賢室人豈忍交謫謗¶
大兒踉蹡越門限小兒咿啞語繡帳定教舞袖掣伊凉¶
更想夜庖鳴罋盎題詩送酒君勿誚免使退之嘲一餉¶
　莒縣(太平寰宇記春秋莒人入向注云今城陽莒縣/也漢書地理志莒縣屬城陽國隋廢莒縣屬莒)¶
　(州貞觀八年廢莒州以莒縣屬宻/州名勝志今為莒州屬青州府)¶
　　蘇潛聖輓詞¶
妙齡馳譽百夫雄晩節忘懷大隱中悃愊無華真漢吏¶
文章爾雅稱吾宗趨時肯負平生志有子還應不死同¶
<pb:KR4d0081_WYG_013-37b>¶
惟我閒思十年事數行老涙寄西風¶
　蘇潛聖(爵里/失考)¶
　　和眺同年九日見寄¶
仰看鸞鵠刺天飛富貴功名老不思病馬巳無千里志¶
騷人長負一秋悲古來重九皆如此别後西湖付與誰¶
遣子窮愁天有意吳中山水要清詩¶
　晁同年(即眺美叔/注詳上巻)¶
　　送喬施州¶
<pb:KR4d0081_WYG_013-38a>¶
恨無負郭田二頃空有載行書五車江上青山橫絶壁¶
雲間細路躡飛蛇雞號黑暗通蠻貨蜂閙黄連採蜜花¶
共怪河南門下士(一本/作客)不應萬里向長沙(公自注喬受/知於吳丞相)¶
(而施州風士/大類長沙)¶
　喬施州(喬禹功自太博換左藏知欽州事見本巻未/聞有改施州之命王注謂其後除知施州未)¶
　(知何所據施氏原注無之疑喬施州另是一人非禹/功也存疑俟再考○元和郡縣志春秋巴國之界漢)¶
　(為巫縣之境後周置施州輿地廣記施州/屬䕫州路其地有施王屯餘址因以為名)黃連(九域/志施)¶
　(州土貢每年/黄連十斤)河南門下(東都事略吳育字春卿仁宗/朝拜相後以資政殿大學士)¶
<pb:KR4d0081_WYG_013-38b>¶
　(知河南卒諡正肅○按賈誼傳河南守吳公聞其秀/才召置門下後為長沙王傅公詩用事親切如此)¶
　　雪夜獨宿栢仙(一作/山)庵¶
晩雨纎纎變玉霙小庵髙臥有餘清夢驚忽有穿窗片¶
夜靜惟聞瀉竹聲稍厭冬温聊得健未濡秋旱若為耕¶
天公用意真難㑹又作春風爛漫晴¶
　栢仙庵(失/考)¶
　　和孔郎中荆林馬上見寄¶
秋禾不滿眼宿麥種亦稀永愧此邦人芒刺在膚肌平¶
<pb:KR4d0081_WYG_013-39a>¶
生五千巻一字不救饑方將怨無襦忽復歌緇衣堂堂¶
孔北海直氣凛郡兒朱輪未及郊清風巳先馳何以累¶
君子十萬貧與羸滔滔滿四方我行竟安之何時劍關¶
路春山聞子規¶
　孔郎中(東都事畧孔宗翰字周翰孔子四十五代孫/道輔之子以父任為將作監主簿復舉進士)¶
　(王珪司馬光奉勅薦士皆以宗翰應詔歴知蘄宻陜/楊洪兖六州元祐初除司農少卿終刑部侍郎宋史)¶
　(本傳亦以為孔子四十五代孫道輔之子而司馬温/公集謂宗翰為孔子四十七代孫施氏補注又謂宣)¶
　(聖五十世孫者訛也當從史傳改正○施氏原注周/翰與東坡宻州為代未至此詩先之是時官制未行)¶
<pb:KR4d0081_WYG_013-39b>¶
　(階官為郎周翰名父之子繼坡為東武契好日篤唱/酬相屬其知敬賢哲如此宜為司馬公所深知也)¶
　　别東武流杯¶
莫笑官居如傳舍故應人世等浮雲百年父老知誰在¶
惟有雙松識使君¶
　流杯(名勝志諸城縣有柳林河出石門山流逕/縣西入於扶淇宻人為上已袚除之所)¶
　　　　慎按此詩施氏原本不載新刻載續補下巻¶
　　　　今改編於此本集和孔宻州五絶有和流杯¶
　　　　石上草書小詩即此章也¶
<pb:KR4d0081_WYG_013-40a>¶
　　留别雩泉¶
舉酒屬雩泉白髮日夜新何時泉中天復照泉上人二¶
年飲泉水魚鳥亦相親還將弄泉手遮日向西秦¶
　　留别釋迦院牡丹呈趙倅¶
春風小院初(一作/却)來時壁間惟見使君詩應問使君何¶
處去慿花說與春風知年年嵗嵗何窮已花似今年人¶
老矣去年崔䕶若重來前度劉郎在千里¶
　　　　慎按陳後山登鳯皇山懷子瞻詩云數篇曾¶
<pb:KR4d0081_WYG_013-40b>¶
　　　　見使君詩前後登臨各一時妙舞新聲難得¶
　　　　繼清風明月却相宜朱欄行遍花間路看盡¶
　　　　當年題壁䖏更有何人問使君青春欲盡花¶
　　　　飛去自注引子瞻應問使君何䖏去慿花說¶
　　　　與春風知云云鳯皇山在杭州又按田汝成¶
　　　　西湖游覽志吳山寶成寺晉天楅中建名釋¶
　　　　迦院石壁刻先生手書合觀二䖏東坡此詩¶
　　　　當是杭州作訛入宻州巻中者但題中有呈¶
<pb:KR4d0081_WYG_013-41a>¶
　　　　趙倅三字趙倅即成伯也姑依施氏原本俟¶
　　　　考¶
　　董儲郎中嘗知眉州與先人游過安丘訪其故居¶
　　見其子希甫留詩屋壁¶
白髮郎潛舊使君至今人道最能文隻雞敢忘橋公語¶
下馬來尋董相墳冬月負薪雖(一作/那)得免鄰人吹笛不¶
堪聞死生契濶君休問洒淚西南向白雲¶
　董儲(施氏原注董儲寳元二年以都官員外郎守眉/東坡集云宻州安丘人能詩有名寳元慶歴間)¶
<pb:KR4d0081_WYG_013-41b>¶
　(其書尤工而人莫知僕以為勝西/臺也此叚新刻本刪去今補録)安丘(太平寰宇記/安丘縣在宻)¶
　(州西北一百二十里漢舊縣屬北海郡/大業二年改牟山縣為安丘復舊名)下馬(程大昌/雍録下)¶
　(馬陵在萬年縣南六里韋述西征記曰本董仲舒墓/李肇國史補武帝幸宜春苑每至此下馬時謂之下)¶
　(馬/陵)¶
　¶
　¶
　¶
　蘇詩補註巻十四¶
